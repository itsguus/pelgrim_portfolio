---
title: Leerdoel 2
---

**Manifesteren en presenteren:**  Ik zie deze competentie vaak als twee losse dingen. Voor mij is de ene organisch en de andere op commando. Het organische gaat over het dagelijkse, zakelijke leven. Wie ben je en wat vertegenwoordig je.

Het "op commando" gedeelte gaat over een daadwerkelijke presentatie geven. Je hebt iets gemaakt, je bereidt dit voor en laat het zien aan de stakeholders.

### Uitdaging &nbsp; &nbsp;

Ik geloof dat de tweesplitsing voor mij zo voelt omdat ik in het dagelijkse leven mezelf aardig weet te manifesteren en presenteren. Ik heb een goed gevoel over wie ik ben, hoe ik anderen wil behandelen en hoe ik zelf behandeld wil worden. In andere woorden: het organische gaat mij best goed af. 

Het presenteren is voor mij wel een groter leerdoel. Dit is me gedurende mijn CMD-carriere best goed afgegaan, maar hier heb ik vrijwel altijd zitten presenteren aan klasgenoten of docenten. Hier zat even veel tijd in, maar het is toch een andere lading om dit als vertegenwoordiger van een bedrijf te doen.

### Uitwerking & ontwikkeling &nbsp;

Dit leerdoel is op het ene vlak precies gegaan zoals ik had verwacht, terwijl het op een ander vlak juist enorm contrasteerde. 

De aanpak van het presenteren is wat naar verwachting is gegaan. Bij de eerste meetings van [DB55](/db55/) en [OpenHotelDag](/openhoteldag/) ging ik samen met Max mee. Max voerde het gesprek en stuiterde soms wat dingen van mij af waar ik kon haken. Ik had ook het gevoel dat ik wist waar ik het over had, dus ik durfde ook mee te praten.  

Richting het einde van de stage kwamen we aan bij [De Droomzomer](/droomzomer/), waar ik het ontwerp had gemaakt. Nu mocht ik het voortouw nemen in de presentatie, waar Max af en toe insprong wanneer ik iets vergat. 

Het presenteren zelf ging niet helemaal zoals verwacht. Ik was op de HvA gewend om bij een presentatie voor de klas te gaan staan en zo veel mogelijk oogcontact te maken met het publiek. Dit was niet helemaal het presenteren van de webdesigns, hier zaten we vaak met iedereen rond een tv of scherm door een pdf heen te navigeren. Ik heb dit veel luchtiger ervaren. 