---
title: Leerdoel 5
---

**Conceptualiseren:** Ik zie conceptualiseren als een van de creatieve processen die plaatsvindt voordat iets in productie wordt gezet. Er komt veel brainstormen, teamwork en feedback bij kijken.

Max heeft mij kort uitgelegd hoe de huidige workflow in elkaar steekt voor het bouwen van websites. Als developer krijg ik een webdesign binnen van de designer, dit webdesign is in PDF en er is vaak alleen een desktop design gemaakt. Mijn leerdoel is om te leren hoe je het best statische designs tot leven kunt brengen en zorgen dat deze responsive worden.

### Uitdaging &nbsp; &nbsp; &nbsp; &nbsp; &nbsp; 

Ik ga desktop designs herontwerpen naar mobiele designs en deze implementeren om te zorgen dat de website responsive wordt. Ik ben ook vrij om na te denken over (CSS) animaties en interacties op websites. 

### Ontwikkeling &nbsp; &nbsp; 

Ik heb gemerkt dat het heel goed is dat ik een developer geworden ben vanuit CMD, en niet vanuit een ICT-opleiding. Om het even te relativeren: Ik heb een minor IoT van HvA ICT gedaan en ik stond echt versteld hoe ver creativiteit en een basisgevoel voor esthetiek daar te zoeken was bij het meerendeel van mijn medestudenten. 

Ik ben blij dat ik hier enigszins aanleg voor heb gehad en dat ik bij CMD de ruimte heb gehad om dit te mogen ontwikkelen. Ik heb met deze skills goed werk en logisch-schalende websites kunnen maken. Voor veel pagina's merkte ik dat er bij het responsive maken van het desktop design niet veel anders op zat dan alles simpelweg onder elkaar te zetten. Eigenlijk is dat ook wel een van de grote trucjes van responsive webdesign. 

### Uitwerkingen

Het project van [DB55](/db55) vind ik een goed voorbeeld. Er was een mobiel ontwerp gemaakt, maar deze was heel simpel. Ik liep uiteindelijk toch nog tegen [een responsive probleem aan, die ik naar mijn mening elegant heb opgelost](/db55#toch-nog-scrollen). Je kunt het zien op de [DB55 Website](https://www.db55.nl/restaurant)

Het [Basecamp Festival](/basecamp) project is ook op een iets uniekere manier responsive gemaakt, waar op pagina's anders dan de homepage het menu uitklapt en deze de content naar binnen duwt. Zodra de width van de main-content zijn min-width bereikt wordt deze off-screen geduwd. Zodra het de mobile max-width bereikt wordt blijft de content staan en wordt het menu hier overheen geduwd. [Probeer het zelf! Gooi het menu open en lekker schuiven met de browser!]((https://basecampfestival.nl/about))