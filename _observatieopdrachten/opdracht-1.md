---
title: Observatieopdracht 1
---

### opdracht &nbsp;

**Als een web-opdracht is bevestigd, hoe ziet dan binnen dit bedrijf de hele workflow van start tot eind eruit?**

Ik ben als student heel erg benieuwd hoe ze dit bij Omelette Du Fromage doen. Ik wil na CMD misschien mijn eigen webdevelopment-bureautje beginnen en ik heb het gevoel dat ik hier goed kan afkijken hoe dat kan. 


### Uitwerking &nbsp; &nbsp; &nbsp;

Deze observatieopdracht is gevolgd bij het project [DB55](db55/). Het startpunt van dit traject is na de bevestiging van de opdracht. Het voor-onderhandelen en de opdracht binnenhalen was hier al door Max gedaan zonder dat ik erbij was. 

Ik heb een puntenopsomming gemaakt van de handelingen die zijn gedaan van het startpunt tot het opleveren. Er is in dit geval al sprake van een bestaande brandbook. 

### Communicatiefase
1. In [Asana](https://asana.com/nl) een nieuw project aanmaken.
1. Een planning maken waarin staat wanneer welke deliverables wanneer worden opgeleverd. Hierin wordt rekening gehouden met:
    * De klant
    * De designer
    * De developer

### designfase
1. De designer maakt een X aantal varianten van de homepage. De aantal varianten ligt aan de grootte van de opdracht. 
    * Dit design gaat nog voornamelijk over look&feel en visuals, nog niet per se over specifics. De UX is hier belangrijk maar niet leidend. 
1. De designvarianten worden tussen de designer en de projectmanager (Max) besproken. Het concept en de designkeuzes worden toegelicht. 
1. Max gaat in zijn eentje, of samen met een designer of developer naar de klant toe met het design. 
1. Met de klant worden de designvarianten gepresenteerd.
    *  Het is hier belangrijk dat je tijdens het presenteren nog niet je eigen voorkeur door laat schemeren. 
    *  Het is ook van belang dat je los van de visuals ook het concept en het achterliggende idee goed kunt verwoorden. Designs hebben betekenis: Wat vertelt het ene design anders dan de ander? 
1. Met de klant wordt er een keuze gemaakt voor een design. 
    * In deze fase staat nog niks vast. Benoem dit ook, zodat de klant dit weet.
    * De keuze kan ook een beetje van optie 1, een beetje van optie 2 en de nav van optie 4 zijn.
1. Als de keuze voor de look&feel vaststaat, gaat de designer weer aan de slag met de rest van de pagina's in de eerder vastgestelde stijl. 
    * Hier maakt de designer aanvankelijk voor iedere pagina één variant. 
1. De designs worden tussen de designer en Max besproken. Ook wordt hier met een developer de haalbaarheid van verschillende design patterns besproken. De sitemap en informatie architectuur wordt hier ook besproken.
1. Als versie 1 van het design voor de gehele website af is gaat Max weer samen met de designer of developer naar de klant toe. 
1. Hier wordt het hele webdesign gepresenteerd. 
    * Alle feedback van de klant wordt hier verzameld. 
    * Als je geluk hebt krijg je hier al een green light. 
    * Stappen 7, 8, en 9 kunnen een aantal keer herhaald worden, afhankelijk van de deadline en het budget.
1. Als het design definitief is wordt het 'officieel' naar de developer gestuurd.

### Developmentfase
1. De developer maakt een nieuwe repo aan op GitHub.
1. In CloudCannon wordt een nieuwe site aangemaakt en deze wordt gelinkt aan deze repo. 
1. Er wordt een basisbestand voor een nieuwe Hugo of Jekyll website aangemaakt. 
1. De developer bouwt de website aan de hand van het design. 
    * Tijdens het bouwen wordt er vaak overlegd met de designer of met Max.
    * Dit gaat vaak over responsiveness of UX dingen. "Wat is hier handig?".
1. Zodra de website af is gaat de developer samen met Max weer naar de klant toe. 
    * In deze meeting zit een kleine feedbackronde: Is er iets wat toch nog anders moet? 
    * Het is belangrijk om dit alleen op kleine dingen te houden. Dit is niet het moment om hele pagina's om te gooien, dat had immers in de designfase gemoeten. 
    * Het is wel mogelijk om pagina's om te gooien, maar daar zal dan opnieuw budget voor vrijgemaakt moeten worden. 
    * Deze meeting fungeert ook als een kleine back-end workshop. Hier kunnen we de klant alvast de back-end laten zien.
1. Afhankelijk van de afspraken die gemaakt zijn wordt de content van de site ingevuld door onze medewerkers, of die van de klant. 
1. De site wordt getest en gedubbelcheckt op meerdere devices om de eventuele bugs er nog uit te halen.
1. Als alles klaar is wordt het domein gekoppeld in CloudCannon en worden de juiste DNS-instellingen bij de registrar ingevuld. De site gaat live!
